---
ID: 175
post_title: Holmenkollmarsjen
author: user
post_excerpt: ""
layout: post
permalink: >
  http://www.turrennbloggen.no/holmenkollmarsjen/
published: true
post_date: 2019-02-11 15:10:10
---
Mitt første turrenn ble mildt sagt utfordrende. Yr meldte skikkelig drittvær +2 til 0 grader og regn. Det var vanskelig å bestemme seg for ski og smøring. Swix kom ikke med klar anbefaling angående smurning før dagen før rennet. På grunn av usikkerheten rundt smurning endte jeg opp med å gå på en Fischer Speedmax Zero+ ski, altså en rubb ski uten smøring. Det viste seg å være en skivebom, de som hadde smurt med klister sprang fra meg opp bakkene med spikerfeste. Den gode gliden ble bare en liten trøst i utforkjøringene. Tross mye regn var løypene veldig bra, kudos til skiforeningen og løypemannskapet for særdeles god gjennomføring av arrangementet tross forholdene.

<img class="size-medium wp-image-178 alignright" src="http://www.turrennbloggen.no/wp-content/uploads/2019/02/51528668_2433885993352737_6323278696891285504_n-300x211.jpg" alt="" width="300" height="211" />

Det var lang do kø før start så jeg fikk dårlig tid til oppvarming. Jeg startet i pulje 6 det plaskregnet med en frisk bris i mot da vi sto på startstreken. Det stinket varmekrem av en italiener som sto i nasjonaldrakt ved siden av meg på startstreken. Han så kald men forferdelig sprek ut. Antagelsene mine viste seg å stemme. Italienere er vandt til mildføre, han hadde truffet med både smurning og formen. Jeg prøvde febrilsk å henge på Italienere opp skansebakken. Men glipptak og mangel på feste gjorde at jeg brant mye krefter uten nytte. Mot toppen så jeg et glimt av pulje 5 forran etterfulgt av krampe i lysken. Jeg mistet puljen min og måtte streve etter feste. Resten av turen ble så som så. Jeg tok igjen mange i utforkjøringene og over vann. Men ble forbigått igjen av gamle damer med felleski opp bakkene.

<img class="size-medium wp-image-177 alignleft" src="http://www.turrennbloggen.no/wp-content/uploads/2019/02/høyde-300x170.jpg" alt="" width="300" height="170" />

Utenom dårlig feste hadde jeg veldig gode ski. De satt godt i perioder og jeg hadde fantastisk glid. Jeg glidet skiene med en runde Swix lf6, to runder Swix hvit marathon og toppet det med Swix fc8x pulver. På t-banen på veg hjem pratet jeg med en kar som bare hadde lagt klister og brukt kuzmin sikling. Restene av andres og hans eget klister var å finne i hele glidsonen. Han hadde kjent at skiene gikk sakte allerede etter første utforkjøring.

<img class="size-medium wp-image-179 alignright" src="http://www.turrennbloggen.no/wp-content/uploads/2019/02/51729452_239900390122998_7346524616162017280_n-185x300.jpg" alt="" width="185" height="300" />

Resultatet ble noe værre en forventet men ikke så gale som jeg frykta når jeg ikke fikk feste med skiene. Jeg hadde håpet på rundt 4 timer blank og <span style="font-size: 1rem;">endte på 4:42. Neste år skal det bli pers og under 4 timer. Sannsynligvis er forholdene litt bedre også. </span>